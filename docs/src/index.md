---
title: MO | Medarbejder & Organisation
---

**Styr på din organisation med Master Data Management**

MO er et moderne it-system designet til effektiv organisations- og brugerstyring. Systemet giver dig en central platform til at vedligeholde præcis information om hele din organisation og de mennesker (og robotter!), der er tilknyttet til den – fra ansatte, vikarer, praktikanter og frivillige til eksterne konsulenter og robotkonti – alt sammen via én intuitiv brugergrænseflade. Denne information kan nemt deles og anvendes af andre systemer, herunder til visualisering i et dynamisk organisationsdiagram på intranettet.

En af de markante fordele ved MO er muligheden for at _fjernstyre_ bruger- og organisationsdata i andre it-systemer. Særligt integrationen med **Active Directory** og andre adgangsstyrende systemer (IdM, FK Organisation, m.fl.) skaber stor værdi ved at automatisere oprettelse og nedlæggelse af brugere, medlemsskaber og adgange.

MO er ikke blot et system – det er en strategisk investering, der skaber mærkbar værdi på tværs af hele din organisation. Det resulterer direkte i væsentlige gevinster:

### Gevinster:

- **Økonomiske besparelser**
  Reducerer udgifter til unødvendige licenser ved automatisk deaktivering af aktive konti.

- **Forbedret compliance**
  Sikrer adgangsstyring og overholdelse af interne og eksterne retningslinjer.

- **Høj datakvalitet og -konsistens**
  Eliminerer manuelle fejl og sikrer ensartet information på tværs af systemer.

### Disse gevinster opnås bl.a. ved:

- **Ultimativ kontrol over organisationen**
  Samler alle medarbejderdata, ledelsesstrukturer og organisatoriske enheder i én central og brugervenlig applikation. Dette giver et komplet overblik og gør det nemmere at træffe informerede beslutninger.

- **Effektiv on- og offboarding**
  Strømliner processen for ansættelse, fratrædelse og interne rokeringer med få klik. Dette sparer administrativ tid og sikrer en professionel oplevelse for både nye og afgående medarbejdere.

- **Automatisk styring og synkronisering**
  Fjernstyrer og synkroniserer brugerkonti og adgangsrettigheder i Active Directory og andre systemer automatisk. Dette minimerer risikoen for fejl og sikrer, at de rette personer har de rette adgange.

- **Decentraliseret ansvar og øget ejerskab**
  Uddelegerer ansvaret for vedligehold af organisationsdata til de relevante ledere. Dette sikrer mere præcise data og frigør tid i centrale administrative funktioner.

- **Problemfri håndtering af organisationsændringer**
  Gør planlægning, visualisering og implementering af organisationsændringer nemt. MO giver ledelsen et klart overblik over potentielle konsekvenser, før ændringerne træder i kraft.

- **Forbedret datatilgængelighed for alle**
  Gør vigtige organisationsoplysninger let tilgængelige for alle ansatte via et altid opdateret organisationsdiagram på intranettet. Dette styrker intern kommunikation og samarbejde.

- **Fuldt ejerskab og fleksibilitet**
  MO er open source med åbne API'er, hvilket giver dig 100% ejerskab over applikationen og data og mulighed for selv at udvikle integrationer og tilpasninger efter behov.
